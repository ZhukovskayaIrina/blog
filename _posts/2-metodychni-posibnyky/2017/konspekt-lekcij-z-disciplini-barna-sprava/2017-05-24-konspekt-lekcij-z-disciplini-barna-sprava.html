---
layout: post
title: Конспект лекцій з дисципліни «Барна справа»
description: Конспект лекцій з дисципліни «Барна справа» для здобувачів освітньокваліфікаційного рівня молодший спеціаліст у сфері вищої освіти за освітньо-професійною програмою «Харчові технології» зі спеціальності 181.
categories: metodychni-posibnyky
catname: Методички
image: "images/metodychni-posibnyky/2017/2017-05-24-konspekt-lekcij-z-disciplini-barna-sprava/1.jpg"
thumb: "images/metodychni-posibnyky/2017/2017-05-24-konspekt-lekcij-z-disciplini-barna-sprava/1t.jpg"
permalink: "blog/:categories/:year-:month-:day-:slug.html"
---

<blockquote>Конспект лекцій складений у відповідності до освітньо-професійної програми «Харчові технології» для здобувачів освітньо-кваліфікаційного рівня молодший спеціаліст зі спеціальності-181. Харчові технології галузі знань 18. Виробництво та технології.</blockquote>
<br>
<h3>Лекція № 1. Особливості організації та функціонування барів</h3>

<h3>План лекції</h3>
<p><b>1. Історія виникнення барів</b></p>
<p><b>2. Поняття бару та особливості їх розміщення</b></p>
<p><b>3. Класифікаця барів 1.Історія виникнення барів</b></p>
<p>Існує припущення, що батьківщина барів — Америка. Попередниками барів були різноманітні кафе, які виникли у Новому Світі у зв’язку з переселенням голландців, іспанців, португальців. Ці заклади зазвичай складалися з двох частин: буфет і приміщення для публіки, відокремлене бар’єром. Звідси походження слова «бар».</p>
<p>У кінці XIX ст. бари стали модернізовуватися. Замість дерев’яного прилавка з’явилися буфетні стійки, оброблені металом або деревом цінної породи. Стільців, однак, не було: господар бару не хотів, щоб люди «розсиджувалися» надовго. Для нього найбільший зиск мала швидка зміна гостей. Стійка бару згодом була доповнена високими табуретами і, по суті, стала типовою для усіх барів.</p>
<p>Тепер і на великих трансатлантичних лайнерах та комфортабельних літаках є бари, розкішно і багато обладнані. Як відомо, у різних країнах бари організовані по-різному. Наприклад, у Чехії майже в кожному місті є безалкогольний бар, де подають найрізноманітніші змішані безалкогольні напої. Це своєрідний розважальний заклад, переважно для молоді, з місцем для танців, з естрадою. В італійських містах бари більше схожі на наші буфети: там стоять декілька столиків, кавовий апарат «Експрес», продаються булочні вироби, цукерки, морозиво. Зазвичай, тут готують різноманітні безалкогольні змішані напої. В Англії та Скандинавських країнах поширені молочні бари, у центрі яких розташована стійка з міксером для коктейлів.</p>

<p><b>2. Поняття бару та особливості їх розміщення</b></p>
<p>Бар — підприємство ресторанного господарства з барною стойкою, яке реалізує змішані напої, міцні алкогольні, слабоалкогольні і безалкогольні напої, закуски, десерти, борошняні кондитерські і булочні вироби, товари промислового виробництва. Бари підрозділяються на класи: «люкс», «вищий» і «перший».</p>
<p><b>Бари розрізняють: </b></p>

<ul type="disk">
	<li>за асортиментом реалізованої продукції і способом приготування — молочний, пивний зал, кавовий, коктейль-бар, гриль-бар та ін.;</li>
	<li>за специфікою обслуговування споживачів — нічний клуб, відео-бар,
		вар'єте-бар та ін.</li>
</ul>


<p>Обслуговування в барі — це послуга з приготування і реалізації широкого асортименту напоїв, закусок, кондитерських виробів, товарів промислового виробництва, створенню умов для їх споживання біля барної стойки або в залі. </p>
<p>Обслуговування в барах здійснюється метрдотелями, барменами, офіціантами, що мають спеціальну освіту і пройшли професійну підготовку. Бари повинні мати світлову вивіску; для оформлення залів використовують декоративні елементи, створюючи єдність стилю. Мікроклімат підтримується кондиціонуванням повітря або приточновитяжною вентиляцією. Обов'язковим атрибутом бару є барна стойка висотою до 1,2 м і табурети заввишки 0,8 м. У залі столи з м'яким або поліефірним покриттям, крісла м'які з підлокітниками. </p>
<p>Вимоги до посуду такі ж, як і в ресторанах: з мельхіору, неіржавіючої сталі, фарфоро-фаянсовий, кришталевий, скляний вищих сортів. Бари — невід’ємний елемент ресторану, де можна замовити не тільки напій, але і морозиво, каву, різноманітні кондитерські вироби, фрукти, горіхи, а також легкі холодні закуски, які не вимагають спеціального сервірування столів.</p>
<p>Останнім часом в Україні з’явилися нові форми барів, виникли різновиди безалкогольних барів, такі як: кафе-бари, салат-бари, фруктові бари, молочні бари, чайні бари, десерт-бари, які завдяки якісному оснащенню, оформленню ін-тер’єрів, високому рівню організації музичного обслуговування набули широкого попиту, особливо серед молоді.</p>

<p><b>Формально в Україні є дозвіл на організацію таких видів барів:</b></p>
<ul type="none">
	<li> — пивний бар; </li>
	<li> — винний бар; </li>
	<li> — коктейль-бар; </li>
	<li> — молочний бар; </li>
	<li> — гриль-бар; </li>
	<li> — кав’ярня; </li>
	<li> — десертний бар; </li>
	<li> — вітамінний бар.</li>
</ul>

<p>Для них встановлений асортиментний мінімум продукції, яка реалізовується, розроблена номенклатура, режим роботи.</p>

<p>Продумане планування барів із великою кількістю посадочних місць (торгового залу, барної стійки, виробничих, складських та адміністративних приміщень) має велике значення для правильної організації праці, дотримання санітарного режиму, покращення умов обслуговування. Виробничі приміщення розташовують відповідно до ходу технологічного процесу, уникаючи зустрічних потоків сировини і готової продукції, відвідувачів. Сировина постачається в бар через окремий вхід, приєднаний до складських і виробничих приміщень.</p>

<p>Кількість приміщень та їх площа залежить від типу бару, його потужності, кількості посадочних місць у торговому залі, форми обслуговування, характеру виробництва і видів сировини, яка використовуються.</p>

<p><b>3.Класифікаця барів</b></p>

<p>Залежно від обсягу послуг, які надаються, комфортності форм обслуговування бари поділяються за оцінними категоріями на такі: люкс, вищий, перший, а за асортиментом напоїв, які реалізуються, — на коктейльбари, коктейль-холи та ін.</p>

<p>Коктейль-бари спеціалізуються на приготуванні та реалізації змішаних напоїв. Вони можуть розташовуватися як в окремих приміщеннях, так і в залах ресторанів.</p>

<p>Коктейль-холи відрізняються від коктейль-барів більшою місткістю залу (50, 70, 100 місць).
	Відповідно до асортименту продукції і послуг бари поділяються на три
	групи.</p>

<p><em>До першої групи</em> входять бари, в асортименті яких основне місце посідають різноманітні алкогольні та безалкогольні коктейлі, змішані напої та спеціальні закуски до них: аперитив-бар, винний бар, коктейль-бар, пивний бар (паб), молочний бар, фіто-бар, десертний бар.</p>

<p><em>До другої групи</em> входять бари, в асортименті яких переважають холодні закуски, другі та солодкі страви, а різноманітні змішані або однорідні алкогольні й безалкогольні напої є доповненням до них. Це гриль-бар та снек-бар.</p>

<p><em>У третій групі</em> знаходяться бари з різними послугами: диско-бар (night -club bars), бізнес-клуб-бар, театральний бар, хол-бар тощо.</p>


<p><b> — З повним конспектом лекцій ви можете ознайомитися та завантажити за <a href="https://drive.google.com/file/d/1FzH80479Zth_-42rCSXwKnT8lZ0lbbp7/view?usp=sharing" target="_blank">посиланням тут.</a></b></p>
