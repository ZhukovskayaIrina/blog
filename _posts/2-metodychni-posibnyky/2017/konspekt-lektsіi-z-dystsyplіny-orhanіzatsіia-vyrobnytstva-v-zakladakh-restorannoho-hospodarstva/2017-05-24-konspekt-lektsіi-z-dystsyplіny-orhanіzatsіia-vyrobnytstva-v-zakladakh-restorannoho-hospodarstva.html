---
layout: post
title: Конспект лекцій з дисципліни «Організація виробництва в закладах ресторанного виробництва»
description: Конспект лекцій з дисципліни «Організація виробництва в закладах ресторанного виробництва» для студентів денної форми навчання за освітньо-професійною програмою «Харчові технології» зі спеціальності181. Харчові технології галузі знань 18. Виробництво та технології.
categories: metodychni-posibnyky
catname: Методички
image: "images/metodychni-posibnyky/2017/2017-05-24-konspekt-lektsіi-z-dystsyplіny-orhanіzatsіia-vyrobnytstva-v-zakladakh-restorannoho-hospodarstva/1.jpg"
thumb: "images/metodychni-posibnyky/2017/2017-05-24-konspekt-lektsіi-z-dystsyplіny-orhanіzatsіia-vyrobnytstva-v-zakladakh-restorannoho-hospodarstva/1t.jpg"
permalink: "blog/:categories/:year-:month-:day-:slug.html"
---

<blockquote>Конспект лекцій з дисципліни «ОРГАНІЗАЦІЯ ВИРОБНИЦТВА В ЗАКЛАДАХ РЕСТОРАННОГО ГОСПОДАРСТВА» для студентів денної форми навчання за освітньо-професійною програмою «Харчові технології» зі спеціальності 181. Харчові технології галузі знань 18. Виробництво та технології.</blockquote>
<br>
<h3>ЛЕКЦІЯ №1</h3>
<h3>Тема: «Основи організації ресторанного господарства»</h3>
<h3>План</h3>
<ul type="none">
	<li><b>1.Завдання, функції та значення ресторанного господарства, як галузі</b></li>
	<li><b>2. Виробничо-торговельна структура закладу ресторанного господарства</b></li>
	<li><b>3. Ресурси і резерви закладу ресторанного господарства</b></li>
	<li><b>4. Форми організації виробництва в ресторанному господарстві</b></li>
</ul>
<p><b>Література:Л1 с. 7 – 11, с.15 - 16</b></p>

<h3>1. Завдання, функції та значення ресторанного господарства, як галузі.</h3>
<p><b><em>Ресторанне господарство</em></b> однією з перших господарчих галузей України перейшло на ринкові відносини. Після приватизації підприємств змінилася організаційно – правова форми системи ресторанного господарства, з’явилася велика кількість приватних підприємств.</p>
<p>Підприємства ресторанного господарства є чисто комерційними (ресторани, кафе, шашличні, пі церії, бістро та ін.), але разом з тим розвивається і громадське харчування : їдальні при виробничих підприємствах, студентські, шкільні. З’являються комбінати, фірми, які беруть на себе завдання організації ресторанного господарства. </p>
<p>Конкуренція – невід’ємна складова ринкової економіки, оскільки у відвідувачів з’являється можливість вибору. Основне завдання кожного підприємства – підвищення якості продукції та послуг, що надаються. Успішна діяльність закладу (підприємства) визначається якістю наданих послуг, які повинні: чітко відповідати певним потребам; задовольняти вимогам споживача; відповідати прийнятим стандартам і технічним умовам; відповідати чинному законодавству та іншим вимогам суспільства;
	надаватися споживачу за конкурентоспроможними цінами; забезпечувати отримання прибутку.</p>
<p>Для досягнення поставлених цілей підприємство має враховувати всі технічні, адміністративні і людські чинники, які впливають на якість продукції та безпеку.</p>
<p>За ситуації, коли пропозиції перевищують попит, необхідний маркетинговий підхід до організації роботи і конкурентоспроможність послуг харчування та обслуговування, повинні забезпечуватися основні критерії конкурентоспроможності – безпека, якість, асортимент. ціна, сервісні послуги. Важливо проводити маркетингові дослідження якості послуг. Об’єкт дослідження – споживачі, їх ставлення до послуг, вимоги до якості та асортименту продукції і послуг.</p>
<p><b><em>Ресторанне господарство</em></b> є частиною сфери товарного обігу. Це сфера виробничо-торгівельної діяльності, в якій виробляють і реалізовують продукцію власного виробництва та закупні товари, як правило, призначені для споживання на місці з організацією дозвілля та без нього.</p>
<p>Основу ресторанного господарства, як галузі, складають підприємства, які характеризуються єдністю форм організації виробництва і обслуговування споживачів, розрізняються за типами, спеціалізацією,
	класом.</p>
<p><b><em>Заклад ресторанного господарства –</em></b> організаційно – структурна статисти стична одиниця у сфері ресторанного господарства, яка виробляє, доготовлює та продає кулінарну продукцію, булочні, борошняні, кондитерські вироби та закупні товари. </p>

<p><b><em>Підприємство ресторанного господарства –</em></b> заклад ( сукупність закладів ), який є самостійним статутним суб’єктом господарювання, має право юридичної особи і здійснює свою діяльність з метою одержання
	прибутку.</p>
<p><b><em>Головне завдання ресторанного господарства –</em></b> надання платних послуг населенню у формі організованого харчування.</p>
<h3>Функції ресторанного господарства:</h3>
<ul>
	<li>виробництво власної продукції </li>
	<li>реалізація власної продукції та закупних товарів </li>
	<li>організація споживання власної продукції та закупних товарів. </li>
</ul>
<p>Особливістю діяльності підприємств харчування є те, що процеси виробництва реалізації і організації споживання пов’язані між собою та співпадають у часі. </p>

<p>В цієї єдності виробництва та організації споживання заключна специфічна особливість ресторанного господарства, його функціональна
	мета.</p>

<p>Крім того, можна відокремити ряд <b><em>особливостей галузі ресторанного господарства</em></b> на даному етапі розвитку: </p>
<ul type="none">
	<li>1. У галузі функціонують заклади ресторанного господарства невеликої місткості. </li>
	<li>2. У середньому в одному закладі ресторанного господарства працює невелика кількість працівників. </li>
	<li>3. Заклади ресторанного господарства мають складні громадські зв’язки з різними галузями народного господарства. </li>
	<li>4. У закладах ресторанного господарства порівняно низький рівень механізації та автоматизації технологічних процесів. </li>
	<li>5. У закладах ресторанного господарства виготовляється продукція, яка не підлягає тривалому зберіганню, має короткий термін реалізації.</li>
	<li>6. Різне функціональне призначення закладів (підприємств) ресторанного господарства окремих типів. </li>
	<li>7. Висока частота попиту населення на продукцію та послуги різних типів закладів ресторанного господарства.</li>
	<li>8. Різноманіття контингенту споживачів, кожний з яких має свою
		специфіку.</li>
	<li>9. Можливість для споживачів вільного вибору закладів ресторанного господарства для реалізації потреб у продукції та послугах ресторанного господарства.</li>
</ul>

<p><b><em>Ресторанне господарство</em></b>Ресторанне господарство характеризується значними перевагами в порівнянні з приготуванням їжі в домашніх умовах. Основними перевагами ресторанного господарства є: </p>
<ul>
	<li>суттєва економія суспільної праці</li>
	<li>надання робочим та службовцям протягом робочого дня гарячої їжі </li>
	<li>можливість організації збалансованого раціонального харчування з урахуванням енергетичних витрат робітників в процесі їхньої праці </li>
	<li>збільшення вільного часу робітників </li>
</ul>

<p>На підставі цього можна визначити <b><em>соціально – економічне значення ресторанного господарства, як галузі:</em></b></p>
<ul>
	<li>важливий резерв економії суспільно праці </li>
	<li>фактор відтворення робочої сили </li>
	<li>фактор раціонального використання продовольчих ресурсів і матеріальних засобів </li>
	<li>фактор зростання продуктивності праці в сфері матеріального виробництва </li>
	<li>фактор організації харчування населення на наукових засадах </li>
	<li>один із шляхів економії вільного часу </li>
	<li>усунення нерівного становища жінки у побуті </li>
	<li>вивчення елементів іноземної культури через споживання страв іноземної кухні етнічних закладів ресторанного господарства</li>
	<li>набуття звичок та навичок основних законів етикету за столом тощо </li>
</ul>

<p>Діяльність будь – якого закладу ресторанного господарства має особливості, які полягають у наступному: </p>
<ul>
	<li>режим праці закладів ресторанного господарства, які обслуговують організований контингент споживачів, залежить від режим праці виробничих підприємств, установ, навчальних закладів; </li>
	<li>попит на продукцію і послуги ресторанного господарства має значні коливання за годинами, доби, днями, тижня, порами року; </li>
	<li>асортимент продукції власного виробництва і закупних товарів значною мірою залежить від характеру попиту і від особливості контингентів споживачів, що обслуговуються, від їхнього професійного, національного, вікового складу, купівельної спроможності, умов праці і побуту; </li>
	<li>приготування страв і кулінарної продукції невеликими партіями у міру попиту на них, у повному асортименті, які мають обмежені терміни реалізації</li>
</ul>

<h3>2. Виробничо – торгівельна структура закладуресторанного господарства.</h3>
<p><b><em>Виробничо – торгівельна структура закладу</em></b> ( підприємства ) ресторанного господарства – це склад підрозділів їх взаємозв’язок у процесі виготовлення напівфабрикатів, кулінарної продукції, її реалізації і закупних товарів та організації обслуговування споживачів.</p>
<p>Підрозділами називають дільниці, відділення, цехи, виробництва, їх форми побудови, розміщення, виробничих зв’язків.</p>
<p><b><em>На виробничо – торгівельну структуру закладу впливають різні
			фактори:</em></b></p>
<ul>
	<li>тип закладу ( підприємства ) ресторанного господарства · асортимент продукції напівфабрикатів, ступень їх готовності</li>
	<li>форма організації виробництва </li>
	<li>обсяг виробництва і реалізації продукції власного виробництва і закупних товарів · місткість залів закладів (підприємств) ресторанного господарства </li>
	<li>наявність відділень для дієтичного харчування </li>
	<li>наявність підсобного господарства </li>
</ul>

<p><b><em>За виробничою структурою</em></b> підприємства ресторанного господарства відносять до наступних видів:</p>
<ul>
	<li><i>підприємства – заготівельні</i>, які працюють на сировині і виготовляють напівфабрикати різного ступеня готовності для постачання їжі доготівельних підприємств, магазинів кулінарії та роздрібної торговельної мережі </li>
	<li><i>підприємства – доготівельні</i>, які працюють на напівфабрикатах </li>
	<li><i>підприємства із закінченим виробничого – торговельним циклом</i>, які працюють переважно на сировині </li>
	<li><i>роздавальні</i>, які не мають власного виробництва, реалізують готову продукцію і закуповують товари</li>
</ul>

<h3>3. Ресурси і резерви закладу (підприємства) ресторанного господарства</h3>
<p>Під <b><em>ресурсами</em></b> закладу розуміють – сукупність сировинних, матеріальних, енергетичних, технічних і фінансових засобів, які використовуються трудовим колективом для виготовлення продукції, напівфабрикатів, здійснення послуг споживачам.</p>
<p><b><em>Резервами закладу</em></b> називають – можливість поліпшення використання ресурсів завдяки удосконаленню: техніки, технології, організації праці, виробництва і управління, а також залучення у виробництво раніше невикористаних ресурсів.</p>

<p>Визначають наступні <b><em>види ресурсів</em></b> виробництва: </p>
<ul type="none">
	<li><i>Поточні:</i></li>
	<li>- резерви, які потребують більш тривалого терміну і додаткових капітальних витрат для їх використання</li>
	<li><i>Перспективні: </i></li>
	<li>- резерви, які можуть бути мобілізовані і використані у короткий
		термін</li>
	<li><i>Пов’язані з кращим використанням: </i></li>
	<li>- знарядь праці ( машин, устаткування );</li>
	<li>- засобів праці ( сировини, напівфабрикатів, матеріалів );</li>
	<li>- виробничої площі та просторових ресурсів</li>
	<li><i>Пов’язані з більш повним і ефективним:</i></li>
	<li>- використанням робочого часу</li>
	<li>- зміцнення трудової дисципліни </li>
	<li>- розстановкою і підвищенням кваліфікації кадрів,зниженням їх
		плинності</li>
	<li><i>Пов’язані зі збільшенням:</i></li>
	<li>- обсягів виробництва </li>
	<li>- підвищення якості продукції, напівфабрикатів, послуг, завдяки впровадженню прогресивної техніки, безвихідної технології швидкісних систем обслуговування споживачів і розрахунку з ними</li>
</ul>

<h3>4. Форми організації виробництва в ресторанному господарстві</h3>
<p>Найбільш прогресивними формами організації виробництва є концентрація, спеціалізація, кооперування, комбінування. Розвиток цих форм організації виробництва сприяє впровадженню новітньої високопродуктивної техніки, прогресивної технології і найбільш раціональних методів використання робітників.</p>
<p><b><em>Концентрація –</em></b> форма організації виробництва, при якій здійснюється процес зосередження засобів виробництва, робітників і самого процесу
	виробництва продукції у великих закладах ( підприємствах ), у цехах або на виробничих ділянках великої потужності.</p>
<p>У громадському харчуванні проявляється через створення великих і потужних закладів (підприємств) ресторанного господарства, які характеризуються великою кількістю сировини, що переробляється і продукції, що виробляється значним об’ємом товарообігу.</p>

<p><b><em>Спеціалізація –</em></b> процес зосередження однорідного виробництва у спеціалізованих закладах (підприємствах), у цехах, на виробничих ділянках, які призначені для випуску продукції певного асортименту.</p>
<p><b><em>Спеціалізація -</em></b> один з основних шляхів підвищення ефективності виробництва. Утворює найбільш сприятливі умови для використання сучасних технічних досягнень, що проявляється в удосконаленні спеціалізованих засобів праці на базі інтенсифікації технологічних процесів.</p>

<p>Розрізняють два види спеціалізації – <em>предметну і технологічну</em> .</p>

<p><b><em>Предметна спеціалізація</em></b> підприємств розвивається в таких напрямах: </p>
<ul>
	<li>організація харчування окремих контингентів споживачів залежно від їх роботи і навчання;</li>
	<li>організація харчування споживачів, які потребують дієтичного та лікувального харчування;</li>
	<li>виробництво страв національної кухні і кухні зарубіжних країн;</li>
	<li>виробництво кулінарних виробів з одного виду сировини (вегетаріанські дальні, кафе – молочні, рибні підприємства);</li>
	<li>виробництво вузького асортименту блюд у вареничних, шашличних, чебуречних та ін.</li>
</ul>

<p><b><em>Технологічна спеціалізація</em></b> полягає в розділенні процесу виробництва продукції на дві стадії: механічна обробка сировини і приготування напівфабрикатів на підприємствах заготівельних і промислових та виготовлення готової продукції на доготівельних підприємствах. технологічна спеціалізація тісно пов’язана з концентрацією виробництва.</p>

<p><b><em>Кооперація -</em></b> форма виробничих зв’язків між підприємствами, які спільно виготовляють певну продукцію. Кооперація може бути внутрішньогалузевою, наприклад,між заготівельними і доготівельними підприємствами. Прикладом такої кооперації можуть бути комбінати харчування, фірми шкільного і студентського харчування.</p>
<p><em>Міжгалузева кооперація -</em> це кооперація між підприємствами різних галузей, наприклад, між підприємствами ресторанного господарства і м’ясокомбінатами, молочними комбінатами, птахофабриками та іншими промисловими підприємствами, які поставляють на підприємства харчування напівфабрикати; створення комплексних фірм.</p>



<p><b>— З повним конспектом лекцій ви можете ознайомитися та завантажити за <a href="https://drive.google.com/file/d/14xFyLDsKoQ0oOF5S7mFp7Y3LwR1SYjFl/view?usp=sharing" target="_blank">посиланням тут.</a></b></p>
