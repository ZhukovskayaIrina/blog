---
layout: post
title: Конспект лекцій з дисципліни «Організація обслуговування в закладах ресторанного виробництва»
description: Конспект лекцій з дисципліни «Організація обслуговування в закладах ресторанного виробництва» для студентів денної форми навчання за освітньо-професійною програмою «Харчові технології» зі спеціальності181. Харчові технології галузі знань 18. Виробництво та технології.
categories: metodychni-posibnyky
catname: Методички
image: "images/metodychni-posibnyky/2017/2017-05-24-konspekt-lektsіi-z-dystsyplіny-orhanіzatsіi-obsluhovuvannia-v-zakladakh-restorannoho-hospodarstva/1.jpg"
thumb: "images/metodychni-posibnyky/2017/2017-05-24-konspekt-lektsіi-z-dystsyplіny-orhanіzatsіi-obsluhovuvannia-v-zakladakh-restorannoho-hospodarstva/1t.jpg"
permalink: "blog/:categories/:year-:month-:day-:slug.html"
---

<blockquote>Конспект лекцій з дисципліни «ОРГАНІЗАЦІЯ ОБСЛУГОВУВАННЯ В ЗАКЛАДАХ РЕСТОРАННОГО ГОСПОДАРСТВА» для студентів денної форми навчання за освітньо-професійною програмою «Харчові технології» зі спеціальності-181. Харчові технології галузі знань 18. Виробництво та технології.</blockquote>
<br>

<h3>Лекція №1</h3>
<h3>Тема лекції :Характеристика комплексу послуг ЗРГ</h3>
<h3>План</h3>
<h3>1. Класифікація закладів ресторанного господарства</h3>
<h3>2. Характеристика комплексу послуг закладів ресторанного господарства</h3>
<h3>3. Вимоги до закладів ресторанного господарства</h3>
<p>Література : 1.с.3-4, 6.с.9-32, 8.с.6-23</p>
<h3>Зміст лекції</h3>
<h3>1. Класифікація закладів ресторанного господарства</h3>
<p>Заклади ресторанного господарства класифікують за видами економічної діяльності, торговельно-виробничими ознаками, класами, комплексом продукції і послуг, сезонністю, потужністю, характером контингенту, використовуваними методами обслуговування.</p>
<p>За видами економічної діяльності заклади ресторанного господарства поділяються на такі групи:</p>

<ul>
	<li>
		<p>• заклади, які здійснюють продаж Їжі і напоїв, як правило, призначених для споживання на місці; з показом розважальних вистав або без них;</p>
	</li>
	<li>
		<p>• заклади, які здійснюють продаж напоїв та обмеженого асортименту страв до них, як правило, призначених для споживання на місці, з показом розважальних вистав або без них;</p>
	</li>
	<li>
		<p>• заклади, в яких здійснюється продаж Їжі і напоїв, переважно за зниженими цінами, для споживачів, об'єднаних за професійними ознаками;</p>
	</li>
	<li>
		<p>• заклади, які постачають їжу, приготовлену централізовано, для споживання в інших місцях.</p>
	</li>
</ul>

<p>До першої групи входять ресторан, кафе, кафетерій, закусочна; до другої - бар; до третьої - їдальня і буфет; до четвертої - фабрика -заготівельня, фабрика-кухня, домова кухня, ресторан за спеціальним замовленням (catering).</p>
<p>За торговельною ознакою заклади ресторанного господарства поділяються на дві групи (рис. 1.1):</p>

<ul>
	<li>
		<p>• заклади, що продають продукцію і організовують ії споживання в торговельному залі (ресторани, бари, кафе тощо);</p>
	</li>
	<li>
		<p>• заклади, що продають продукцію для споживання за його межами (фабрика-заготівельня, фабрика-кухня, домова кухня тощо).</p><img src="images/metodychni-posibnyky/2017/2017-05-24-konspekt-lektsіi-z-dystsyplіny-orhanіzatsіi-obsluhovuvannia-v-zakladakh-restorannoho-hospodarstva/1-1.jpg" style="width:447pt;height:438pt;" />
	</li>
</ul>

<p>Рис. 1.1. Загальна класифікація закладів ресторанного господарства</p>
<p>За виробничою ознакою заклади ресторанного господарства поділяються на ті, що мають власне виробництво, і ті, що не мають його.</p>
<p>Заклади, що мають власне виробництво, в свою чергу, поділяються на три групи:</p>
<ul>
	<li>
		<p>1. Ті, що здійснюють виробництво кулінарної продукції - фабрика - кухня, фабрика -заготівельня тощо. Вони переробляють сировину індустріальними методами, виготовляють напівфабрикати, напівготову та готову продукцію для постачання прикріплених до них дрібних і середніх закладів ресторанного господарства.</p>
	</li>
	<li>
		<p>2. Ті, що поєднують функції виробництва та обслуговування споживачів, причому вони працюють на сировині і можуть частково використовувати напівфабрикати. До закладів, що працюють на сировині, відносять великі їдальні, ресторани тощо. Вони характеризуються закінченим виробничо-торговим циклом: виготовлену продукцію реалізують і організовують їі споживання у власному торговельному залі.</p>
	</li>
	<li>
		<p>3. Ті, що працюють на напівфабрикатах і готовій продукції. До цієї групи закладів відносять їдальні-доготівельні, вагони-ресторани, заклади швидкого обслуговування, що мають доготівельні цехи, у яких напівфабрикати піддають подальшій обробці, доводячи до готовності. Продукцію реалізують споживачам у власних торговельних залах. Вони можуть реалізовувати і готові вироби: наприклад, борошняні кондитерські і кулінарні вироби.</p>
	</li>
</ul>
<p>До закладів, що не мають власного виробництва, відносять: їдальні-роздавальні, буфети, в яких реалізують холодні і гарячі страви та напої тощо. Вони здійснюють короткотермінове зберігання, розігрів та реалізацію готових страв, кулінарних та борошняних кондитерських виробів, які постачають підприємства із власним виробництвом.</p>
<p>За ознакою комплексу продукції і послуг розрізняють заклади основного типу, спеціалізовані, комбіновані, комплексні.</p>
<p>До закладів основного типу належать: ресторан, кафе, закусочна, їдальня, бар, кафетерій, буфет, фабрика-заготівельня, фабрика - кухня, домова кухня, ресторан за спеціальними замовленнями.</p>
<p>До спеціалізованих закладів відносять ресторани, кафе, закусочні, що відпускають та реалізують специфічний асортимент страв, напоїв та закупних товарів (ресторани з національною кухнею, кафе-морозиво, кафе-кондитерська; закусочна: пиріжкова, млинцева, піцерія; бар: пивний, винний тощо).</p>
<p>Комбінований заклад - це об'єднання декількох закладів різних типів в одній будівлі. Вони надають споживачу можливість вибору в одному місці кількох видів послуг: послуг, що надають ресторани і бари, більярдний клуб і кафе-бар тощо (рис. 1.2).</p>
<p>На певній території компактно може бути розміщений комплекс закладів ресторанного господарства. У ДСТУ 4281 :2004 Заклади ресторанного господарства. Класифікація введено поняття: майдан харчування. Це комплекс закладів ресторанного господарства, що мають загальний торговельний зал.</p>
<p>За сезонністю розрізняють постійно діючі заклади ресторанного господарства, що працюють цілий рік, та сезонні, що працюють у весняно-літній період. Заклади ресторанного господарства можуть бути стаціонарними та пересувними -автоїдальні, автобуфети, вагони-ресторани тощо.</p><img src="images/metodychni-posibnyky/2017/2017-05-24-konspekt-lektsіi-z-dystsyplіny-orhanіzatsіi-obsluhovuvannia-v-zakladakh-restorannoho-hospodarstva/1-2.jpg" style="width:425pt;height:307pt;" />
<p>Рис.1.2. Класифікація комбінованих закладів ресторанного господарства</p>
<p>За потужністю заклади різного типу характеризуються кількістю місць або обсягом продукції, що виробляється. Типовими проектами передбачено будівництво Їдалень на 50, 100, 150, 200, 300, 400, 500 і більше місць; ресторанів - на 100, 150, 200, 400, 500 місць; комплексних підприємств, які розміщені у житловому районі, на 150 та 200 місць, у зоні міського поселення - 300, 400, 500 місць; фабрики-заготівельні з потужністю виробництва 15, 25, 40 тонн тощо.</p>
<p>За характером контингенту, який обслуговується, розрізняють: загальнодоступний заклад ресторанного господарства, продукцію та послуги в якому може одержати будь-який споживач;</p>
<p>закритий заклад ресторанного господарства, продукцію та послуги в якому може одержати певний контингент споживачів за місцем роботи, служби чи навчання (харчування особистого складу збройних сил, на підприємствах, будівництві, установах, у навчальних закладах);</p>
<p>заклади ресторанного господарства, які обслуговують визначений контингент споживачів: мешканців готелів, мотелів, глядачів і відвідувачів спортивних установ, глядачів у закладах культури та мистецтва, пасажирів на вокзалах, пристанях, в аеропортах, тобто в основному . пов'язані з обслуговуванням певного контингенту споживачів.</p>
<p>Іноді послугами закладів ресторанного господарства при готелях користується населення міста.</p>
<p>Заклади можна поділити на групи залежно від методу обслуговування, що застосовується в них. Так, ресторани можна поділити на дві групи: з обслуговуванням офіціантами та самообслуговуванням. У першу групу ввійшли загальнодоступні ресторани класу люкс та вищого , у другу групу ввійшли ресторани при службових закладах для організації сніданків, обідів, вечерь. Ресторани з самообслуговуванням можуть мати широкий і вузький асортимент страв. За рівнем послуг вони належать до першого класу.</p>
<p>Класифікація закладів ресторанного господарства спирається на наукові підходи до формування понять і відображає суттєві їх властивості.</p>
<p>Заклад - це організаційно - структурна одиниця у сфері ресторанного господарства, яка здійснює виробничо-торговельну діяльність: виробляє або/і доготовлює, продає і організовує споживання продукції власного виробництва і закупних товарів, а також може організовувати дозвілля споживачів.</p>
<p>Вони поділяються на типи. Тип закладу визначається за сукупністю загальних характерних ознак торговельно-виробничої діяльності закладу ресторанного господарства, до яких належать:</p>
<ul>
	<li>
		<p>• асортимент продукції;</p>
	</li>
	<li>
		<p>• рівень обслуговування;</p>
	</li>
	<li>
		<p>• номенклатура надаваних послуг;</p>
	</li>
	<li>
		<p>• рівень матеріально-технічної бази.</p>
	</li>
</ul>
<p>До сфери ресторанного господарства входять такі типи закладів: ресторан, бар, кафе, кафетерій, їдальня, закусочна, буфет, фабрика - заготівельня, фабрика-кухня, домова кухня, ресторан за спеціальними замовленнями (catering). Крім вищеназваних основних типів закладів ресторанного господарства використовуються такі поняття, як заклад швидкого обслуговування , майдан харчування .</p>
<p>Заклад швидкого обслуговування - це різновид закладу ресторанного господарства певного типу, в якому застосовується метод самообслуговування і пропонується обмежений асортимент продукції, що прискорює процес обслуговування. Майдан харчування ресторанного господарства - це комплекс закладів ресторанного господарства швидкого обслуговування, що мають загальний торговельний зал.</p>
<p>Заклади ресторанного господарства розміщуються в окремій капітальній будівлі або спеціально обладнаному приміщенні іншої капітальної або некапітальної споруди виробничих підприємств, установ, навчальних, лікувальних, оздоровчих закладів, готелів, магазинів, закладів культури, спорту, у вагонах залізничного, салонах авіа-, авто- та водного транспорту тощо.</p>
<p>Визначення типів закладів ресторанного господарства регламентується ДСТУ 4281 :2004 Заклади ресторанного господарства. Класифікація .</p>
<p>Згідно з вищеназваним стандартом, ресторан - це заклад ресторанного господарства з різноманітним асортиментом продукції власного виробництва і закупних товарів, високим рівнем обслуговування і комфорту у поєднанні з організацією відпочинку і дозвілля споживачів.</p>
<p>Класифікація ресторанів за різними ознаками наведена на рис. 1.3.</p><img src="images/metodychni-posibnyky/2017/2017-05-24-konspekt-lektsіi-z-dystsyplіny-orhanіzatsіi-obsluhovuvannia-v-zakladakh-restorannoho-hospodarstva/1-3.jpg" style="width:481pt;height:514pt;" />
<p>Рис. 1.3. Класифікація ресторанів</p>
<p>У загальнодоступному ресторані продукцію та послуги може одержати будь-який споживач, у закритому - певний контингент: викладачі вищих навчальних закладів, службовці установ та промислових підприємств тощо.</p>
<p>За часом обслуговування ресторани поділяються на: швидке обслуговування і звичайні; за методами обслуговування - з обслуговуванням офіціантами і самообслуговуванням. Ресторан може бути повно сервісним або спеціалізованим. Повносервісний ресторан - це заклад ресторанного господарства з обслуговуванням офіціантами та значною часткою фірмових, замовних страв і напоїв у продукції власного виробництва. Крім ресторану, повно сервісними можуть бути бари і кафе. Спеціалізований ресторан спеціалізується на певному асортименті кулінарної продукції - рибний ресторан, ресторан національної кухні тощо.</p>
<p>До різновидів ресторану належить і ресторан-бар.</p>
<p>Ресторан - бар - це різновид ресторану, до складу якого входить бар, торговельний зал якого суміжний з торговельним залом ресторану, або барна стійка розміщується в торговельному залі ресторану.</p>
<p>Згідно з ДСТУ 4281 :2004 Заклади ресторанного господарства. Класифікація в окрему групу виділено ресторан за спеціальним замовленням (catering) - це заклад ресторанного господарства, призначений для готування і постачання готової Їжі та організації обслуговування за спеціальними замовленнями. Такі заклади можуть обслуговувати бенкети, ділові зустрічі, весілля та інші свята у залах, офісах, на природі тощо.</p>
<p>у Міжнародному стандарті галузевої класифікації видів економічної діяльності (ISIS) ООН окремо виділяють ресторан на замовлення (carry-o^ restaMrants), ресторан-їдальню, вагон-ресторан<sup>4</sup>^ Ресторан на замовлення є різновидом ресторану, який пропонує продаж виробленої ним продукції на винос, як правило з постачанням Їжі в інші місця. Ресторан-їдальня (commissary restaNrants) - це різновид ресторану, що організовує харчування працівників в організаціях. Вагон-ресторан -різновид ресторану, що організовує харчування споживачів послуг залізничних компаній та інших організацій залізничного транспорту.</p>
<p>Кафе - це заклад ресторанного господарства з широким асортиментом страв нескладного приготування, кондитерських виробів і напоїв, в якому застосовується самообслуговування або обслуговування офіціантами. Класифікація кафе представлена на рис. 1.4.</p><img src="images/metodychni-posibnyky/2017/2017-05-24-konspekt-lektsіi-z-dystsyplіny-orhanіzatsіi-obsluhovuvannia-v-zakladakh-restorannoho-hospodarstva/1-4.jpg" style="width:516pt;height:528pt;" />
<p>Кафе може бути повно сервісним або спеціалізованим. Розрізняють спеціалізовані кафе: кафе - кондитерська, кафе - морозиво, кафе - молочне,, кафе -піца, кафе - варенична, кафе - пельменна тощо.</p>
<p>Різновидом кафе є кав'ярні, кафе - бар, кафе - пекарня, чайний салон. У кав'ярні Реалізують широкий асортимент кави із супутніми товарами.Характерною ознакою кафе-бару є наявність барної стійки в торговельному залі кафе або торговельному залі бару, суміжного з торговельним залом кафе. Відмінною ознакою кафе-пекарні є виробництво і продаж булочних і борошняних кондитерських виробів на місці.</p>
<p>У чайному салоні пропонують широкий асортимент чаю, а також кондитерські, булочні і борошняні кулінарні вироби. Різновидом кафе є таверна, відмінною ознакою якої є наявність страв національної кухні з широким та різноманітним асортиментом алкогольних напоїв, що продаються на розлив.</p>
<p>Кафетерій- це заклад ресторанного господарства з самообслуговуванням та асортиментом страв нескладного приготування і напоїв, відмінною ознакою якого є наявність у торговельному залі торговельно-технологічного устаткування, призначеного для роздавання Їжі. У навчальних закладах, установах, промислових підприємствах, об'єктах роздрібної торгівлі тощо кафетерій організовує споживання через кафетерійну стійку.</p>
<p>Закусочна, шинок - це заклад ресторанного господарства самообслуговування, де переважає асортимент гарячих і холодних закусок, страв нескладного приготування, призначений для швидкого обслуговування споживачів.</p>
<p>Розрізняють спеціалізовані закусочні: галушечна, кулішна, дерунна, сосисочна, млинцева, пиріжкова, чебуречна, піцерія тощо (рис. 1.4).</p>
<p>Бар - це заклад ресторанного господарства, в якому алкогольні, безалкогольні, змішані напої, страви до них і закупні товари продають через барну стійку.</p>
<p>Розрізняють спеціалізовані бари: винний, пивний, молочний, вітамінний, коктейль-бар тощо (рис. 1.4).</p>
<p>Різновидом бару або ресторану є нічний клуб, який працює виключно у нічні години, з організацією різноманітних видовищ і розважально-танцювальних програм із музичним супроводом. Розрізняють нічні клуби з послугами дозвілля: кабаре, більярд, диско тощо. Різновидом бару або ресторану є пивний зал, де продають і організовують споживання широкого асортименту пива з супутньою продукцією.</p>
<p>у Міжнародному стандарті галузевої класифікації видів економічної діяльності (ISIS) ООН окремо виділяють такі різновиди бару: пивні-садки, пивна, пивоварний бар, бар-закусочна.</p>
<p>Пивні-садки (brasseries, beergardens) - різновид бару, що продає і організовує споживання різноманітного асортименту пива і має озеленений торговельний зал.</p>
<p>Пивна (риЬ) - різновид бару, що продає і організовує споживання алкогольних або безалкогольних напоїв, основним з яких є пиво.</p>
<p>Пивоварний бар (brew риЬ) - різновид бару, в якому варять, продають і організовують споживання пива на місці.</p>
<p>Бар-закусочна (snackbar) - різновид бару із спеціалізацією за асортиментом закусок та сандвічів (закритих бутербродів).</p>
<p>Їдальня - це заклад ресторанного господарства для обслуговування певного контингенту споживачів з різноманітним асортиментом продукції власного виробництва і закупних товарів, в якому страви можуть надавати у вигляді скомплектованих раціонів харчування (рис. 1.5).</p>
<p>Їдальня функціонує, як правило, за місцем роботи споживачів, у навчальних закладах, військових підрозділах, лікувальних та оздоровчих закладах і місцях соціальної підтримки малозабезпечених верств населення тощо. Дієтична їдальня є різновидом Їдальні з асортиментом страв дієтична харчування.</p>
<p>Буфет - це заклад ресторанного господарства з обмеженим асортиментом готових страв і напоїв, розміщений у спеціально обладнаному приміщенні або у приміщеннях залізничного, авто-, аеровокзалів тощо, де їжу споживають стоячи чи продають на винос (рис. 1.5).</p>
<p>Фабрика-заготівепьня - це заклад ресторанного господарства, призначений для механізованого виробництва власної продукції та централізованого забезпечування нею інших закладів ресторанного господарства та об'єктів роздрібної торгівлі.</p>
<p>Фабрика-кухня - це заклад ресторанного господарства, призначений для централізованого приготування і постачання готової Їжі для споживання у різних місцях: у авіакомпаніях, у пунктах Їжа на колесах , буфетах, закладах швидкого обслуговування тощо.</p>
<p>Домова кухня - це заклад ресторанного господарства, призначений для виготовлення кулінарної продукції та продажу ії домашнім господарствам. Цей заклад приймає від споживачів замовлення на кулінарну продукцію, булочні та борошняні кондитерські вироби, організовує консультації з питань готування їжі, може організовувати споживання Їжі на місці.</p>
<p>Ресторани та бари поділяються на класи. Клас закладу визначається за сукупністю відмінних ознак закладу ресторанного господарства певного типу, яка характеризує рівень вимог до продукції власного виробництва, закупних товарів, умов їх споживання, організовування обслуговування та дозвілля споживачів.</p>
<p>За ступенем комфорту, рівнем обслуговування, обсягом надаваних послуг ресторани та бари поділяють на три класи: люкс, вищий та перший, які мають відповідати таким вимогам:</p>
<ul>
	<li>
		<p>• характерною ознакою закладів ресторанного господарства класу люкс є вишуканість, витонченість інтер'єру, який створюється за індивідуальним проектом з використанням коштовних оздоблювальних матеріалів. Високий рівень комфортності, широкий вибір послуг, які складаються з обов'язкових та додаткових, асортимент, який повністю складається з оригінальних, вишуканих замовних та фірмових страв і виробів, у тому числі з делікатесних продуктів, страв іноземної кухні, виготовлених з екзотичної сировини, - для ресторанів; широкий вибір замовних та фірмових напоїв, коктейлів - для барів;</p>
	</li>
	<li>
		<p>• характерною ознакою закладів ресторанного господарства класу вищий є оригінальність, своєрідність інтер'єру, що створюється з урахуванням індивідуальних особливостей підприємства, вибір послуг, комфортність, різноманітність асортименту, в якому не менше половини складають оригінальні, вишукані замовлені та фірмові страви і вироби -для ресторанів; широкий вибір фірмових та замовлених напоїв і коктейлів - для барів;</p>
	</li>
	<li>
		<p>• характерною ознакою ресторанів класу перший є гармонійність, комфортність, різноманітний вибір послуг, асортимент страв, до якого входять фірмові страви та вироби, і напої нескладного приготування; барів - набір напоїв, коктейлів нескладного приготування, у тому числі фірмових.</p>
	</li>
</ul>
<p>Інші заклади ресторанного господарства на класи не поділяють.</p>
<h3><a></a><a></a>2. Характеристика комплексу послуг закладів ресторанного господарства</h3>
<p>Ресторанне господарство - це вид економічної діяльності суб'єктів господарювання щодо надання послуг для задоволення потреб споживачів у харчуванні з організацією дозвілля або без нього.</p>
<p>Суб'єкти господарювання здійснюють торговельно-виробничу діяльність у ресторанному господарстві через заклади ресторанного господарства.</p>
<p>Заклади ресторанного господарства надають споживачам комплекс різноманітних послуг, які за своїм характером можна поділити на:</p>
<ul>
	<li>
		<p>• послуги харчування;</p>
	</li>
	<li>
		<p>• послуги з виготовлення кулінарної продукції та кондитерських виробів;</p>
	</li>
	<li>
		<p>• послуги з реалізації продукції;</p>
	</li>
	<li>
		<p>• послуги організації обслуговування споживачів (реалізація продукції та організація її споживання);</p>
	</li>
	<li>
		<p>• послуги з організації дозвілля;</p>
	</li>
	<li>
		<p>• інформаційно - консультативні послуги;</p>
	</li>
	<li>
		<p>• інші послуги<sup>.</sup></p>
	</li>
</ul>
<p>Послуги харчування - це послуги з виготовлення кулінарної продукції, її реалізації і організації споживання відповідно до типу і класу закладу, тому вони поділяються на послуги харчування: ресторану, бару, кафе, закусочної, їдальні тощо.</p>
<p>Послуги з реалізації продукції власного виробництва і закупних товарів та послуги з організації споживання є двома складовими поняття організація обслуговування.</p>
<p>Послуги з виготовлення кулінарної продукції i кондитерських виробів у закладах ресторанного господарства включають:</p>
<ul>
	<li>
		<p>• виготовлення кулінарної продукції та кондитерських виробів на замовлення споживачів, у тому числі у складному виконанні та з додатковим оформленням;</p>
	</li>
	<li>
		<p>• виготовлення страв з сировини замовника;</p>
	</li>
	<li>
		<p>• послуга кухаря, кондитера з виготовлення страв, кулінарних кондитерських виробів удома;</p>
	</li>
</ul>
<p>Послуги з реалізації продукції включають:</p>
<ul>
	<li>
		<p>• реалізацію кулінарних та кондитерських виробів за межами закладу ресторанного господарства;</p>
	</li>
	<li>
		<p>• відпуск обідів додому;</p>
	</li>
	<li>
		<p>• комплектування наборів кулінарної продукції в дорогу, в тому числі туристам для самостійного приготування;</p>
	</li>
	<li>
		<p>• реалізація кулінарної продукції і кондитерських виробів через розносну та дрібно роздрібну мережу.</p>
	</li>
</ul>
<p>Послуги з організації споживання продукції та обслуговування споживачів включають:</p>
<ul>
	<li>
		<p>• організацію обслуговування свят, сімейних обідів, ритуальних заходів;</p>
	</li>
	<li>
		<p>• організацію обслуговування учасників конференцій, семінарів, нарад, культурно-масових заходів тощо;</p>
	</li>
	<li>
		<p>• послуги офіціанта (бармена) з обслуговування вдома;</p>
	</li>
	<li>
		<p>• доставку кулінарної продукції та кондитерських виробів на замовлення споживачів, у тому числі в бенкетному виконанні;</p>
	</li>
	<li>
		<p>• доставку кулінарної продукції та кондитерських виробів на замовлення і обслуговування споживачів на пасажирському транспорті (у тому числі в купе, каюті, салоні літака);</p>
	</li>
	<li>
		<p>• доставку кулінарної продукції, кондитерських виробів обслуговування споживачів на робочих місцях і вдома;</p>
	</li>
	<li>
		<p>• доставку кулінарної продукції, кондитерських виробів обслуговування в номерах готелю;</p>
	</li>
	<li>
		<p>• бронювання місць у залі закладу ресторанного господарства; продаж талонів та абонементів на обслуговування скомплектованими раціонами.</p>
	</li>
</ul>
<p>Інформаційно-консультативні послуги включають:</p>
<ul>
	<li>
		<p>• консультації спеціалістів з виготовлення, оформлення кулінарної продукції, кондитерських виробів та сервірування столу;</p>
	</li>
	<li>
		<p>• консультації дієтичної сестри з питань використання дієтичної продукції при різних захворюваннях (у дієтичних їдальнях);</p>
	</li>
	<li>
		<p>• організацію навчання кулінарній майстерності.</p>
	</li>
</ul>
<p>Послуги з організації дозвілля включають:</p>
<ul>
	<li>
		<p>• організацію музичного обслуговування;</p>
	</li>
	<li>
		<p>• організацію проведення концертів, програм вар'єте відео-програм;</p>
	</li>
	<li>
		<p>• забезпечення газетами, журналами, настільними іграми, ігровими автоматами, більярдом тощо.</p>
	</li>
</ul>
<p>До інших послуг включають: прокат столової білизни, посуду, наборів, інвентарю; продаж фірмових значків, квітів, сувенірів; надання парфумерії, засобів для чищення взуття; дрібний ремонт та чищення одягу; пакування страв та виробів після обслуговування споживачів або куплених на підприємстві; надання споживачам телефонного та факсимільного зв'язку; гарантування збереження особистих речей і цінностей споживача; виклик таксі на замовлення; паркування особистого транспорту споживачів на організованій стоянці тощо.</p>
<p>У процесі обслуговування, як правило, заклади ресторанного господарства надають споживачам комплекс послуг. Перелік послуг, що надають заклади ресторанного господарства, залежить від типу і класу закладу. Послуги повинні мати соціальну адресність, тобто відповідати вимогам певного контингенту споживачів.</p>
<p>При їх наданні слід враховувати вимоги ергономічності, що характеризується відповідністю умов обслуговування гігієнічним, антропометричним і фізіологічним можливостям споживання. Дотримання вимог ергономічності сприяє забезпеченню комфортності обслуговування, збереженню здоров'я і працездатності споживача.</p>
<p>Естетичність послуг (наступна важлива вимога) характеризується гармонійністю архітектурно-планувального і колористичного рішення приміщень, а також умовами обслуговування, у тому числі зовнішнім виглядом обслуговуючого персоналу, сервіруванням столу, оформленням і подаванням страв.</p>
<p>Вимога інформованості передбачає повне, достовірне та своєчасне інформування споживача про надавані послуги, зокрема по харчовій та енергетичній цінності кулінарної продукції, що дозволяє споживачу, з урахуванням віку та стану здоров'я, правильно підібрати меню. Вимоги інформативності забезпечуються також різними видами реклами.</p>
<p>Послуги закладів ресторанного господарства і умови їх надання повинні бути безпечні для життя і здоров'я споживачів, забезпечувати збереження їх майна і охорону навколишнього середовища. Умови надання послуг повинні відповідати вимогам діючої нормативної інформації за рівнем шуму, вібрації, освітлення, стану мікроклімату, санітарним нормам і правилам, архітектурно-планувальним і конструктивним рішенням, вимогам електро -, пожежо - та вибухобезпечності. Екологічна безпека повинна забезпечуватися дотриманням встановлених вимог охорони навколишнього середовища до території, технічного стану та утримання приміщень, вентиляції, водозабезпечення, каналізації тощо, а також положень державних стандартів системи безпеки праці.</p>
<p>Виробничий та обслуговуючий персонал повинен мати відповідну спеціальну підготовку щодо дотримання санітарних вимог і правил особистої гігієни на виробництві, при зберіганні, реалізації та організації споживання кулінарної продукції.</p>
<h3>3. Вимоги до закладів ресторанного господарства</h3>
<p>Вимоги до закладів ресторанного господарства поділяються на загальні та відмінні для закладів певного типу і класу. До загальних вимог відносять наступні:</p>
<ul>
	<li>
		<p>• у закладах ресторанного господарства всіх типів і класів повинні забезпечуватися безпека життя і здоров'я споживачів та збереження їхніх речей, виконання санітарних вимог та технічних норм і правил, чинних ДСТУ, ГОСТів, ТУ, збірників рецептур страв, кулінарних і кондитерських виробів, наказів про порядок розробки та затвердження технологічної документації на фірмові страви, кулінарні та борошняні кондитерські вироби;</p>
	</li>
	<li>
		<p>• в усіх закладах ресторанного господарства рекомендується передбачати умови для можливості пересування інвалідів на колясках;</p>
	</li>
	<li>
		<p>• заклади ресторанного господарства повинні мати необхідні, відповідно до свого типу, виробничі, торговельні та побутові приміщення, а також устаткування для приготування та продажу їжі, що відповідають екологічним та санітарно-гігієнічним нормам, правилам техніки безпеки та протипожежним вимогам;</p>
	</li>
	<li>
		<p>• склад і площі приміщень закладів повинні відповідати будівельним нормам і санітарно-технічним вимогам до сфери ресторанного господарства;</p>
	</li>
	<li>
		<p>• архітектурно-планувальні рішення та матеріально-технічне оснащення приміщень закладів ресторанного господарства мають базуватися на принципах раціональної організації виробничо-торговельних процесів;</p>
	</li>
	<li>
		<p>• у закладах ресторанного господарства має бути забезпечена відповідно до типу і класу гармонія зовнішнього та внутрішнього оформлення;</p>
	</li>
	<li>
		<p>• відповідно до типу і класу закладу ресторанного господарства має бути забезпечена наявність достатньої кількості столового посуду, наборів та столової білизни;</p>
	</li>
	<li>
		<p>• кількість та професійно-кваліфікаційний склад працівників виробництва і обслуговуючого персоналу має забезпечувати виконання вимог згідно з типом і класом закладу ресторанного господарства;</p>
	</li>
	<li>
		<p>• обслуговуючий персонал закладу ресторанного господарства повинен надавати споживачам вичерпну інформацію про кулінарну продукцію, товари та послуги;</p>
	</li>
	<li>
		<p>• інформація про тип і клас закладу, режим його роботи повинна бути розміщена на фасаді приміщення.</p>
	</li>
</ul>
<p>Відмінні вимоги до закладів ресторанного господарства визначені у таких основних характеристиках:</p>
<ul>
	<li>
		<p>• місцезнаходження закладу і стану прилеглої території;</p>
	</li>
	<li>
		<p>• вид, тип та особливості будівлі;</p>
	</li>
	<li>
		<p>• комфортність, зовнішній і внутрішній дизайн приміщення;</p>
	</li>
	<li>
		<p>• оснащення закладів устаткуванням, меблями, посудом, столовими наборами, білизною;</p>
	</li>
	<li>
		<p>• процес обслуговування;</p>
	</li>
	<li>
		<p>• асортимент продукції та вимоги до оформлення меню, прейскуранта і карти вин;</p>
	</li>
	<li>
		<p>• кваліфікація персоналу;</p>
	</li>
	<li>
		<p>• номенклатура додаткових послуг.</p>
	</li>
</ul>

<p><b>— З повним конспектом лекцій ви можете ознайомитися та завантажити за <a href="https://drive.google.com/file/d/1GNl41SM-t2ZFypMwEW_7UqxQ4jNmVAGs/view?usp=sharing" target="_blank">посиланням тут.</a></b></p>
