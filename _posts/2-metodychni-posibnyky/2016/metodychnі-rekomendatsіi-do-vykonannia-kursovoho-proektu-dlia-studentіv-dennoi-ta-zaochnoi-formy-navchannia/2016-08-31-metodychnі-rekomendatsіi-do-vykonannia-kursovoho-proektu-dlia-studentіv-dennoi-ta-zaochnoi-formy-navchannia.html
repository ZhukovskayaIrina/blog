---
layout: post
title: Методичні рекомендації до виконання курсового проекту для студентів спеціальності 181. Харчові технології
description: Методичні рекомендації до виконання курсового проекту для студентів спеціальності 181. Харчові технології.
categories: metodychni-posibnyky
catname: Методичні посібники
image: "images/metodychni-posibnyky/2016/2016-08-31-metodychnі-rekomendatsіi-do-vykonannia-kursovoho-proektu-dlia-studentіv-dennoi-ta-zaochnoi-formy-navchannia/1.jpg"
thumb: "images/metodychni-posibnyky/2016/2016-08-31-metodychnі-rekomendatsіi-do-vykonannia-kursovoho-proektu-dlia-studentіv-dennoi-ta-zaochnoi-formy-navchannia/1t.jpg"
permalink: "blog/:categories/:year-:month-:day-:slug.html"
---

<blockquote>Методичні рекомендації до виконання курсового проекту для студентів спеціальності 181. Харчові технології</blockquote>
<br>	

<p>Методичні рекомендації до виконання курсового проекту з дисципліни «Організація виробництва в закладах ресторанного господарства» для студентів зі спеціальності181. Харчові технології денної та заочної форми навчання</p>
<p>В методичних рекомендаціях наведені загальні положення:зміст та вимоги до оформлення курсового проекту,плани технологічних розрахунків проектованих цехів,порядок подання та вимоги до захисту курсового проекту, методичні рекомендації по виконанню графічної частини курсового проекту,перелік рекомендованої літератури.</p>
<h3>ЗАГАЛЬНІ ПОЛОЖЕННЯ</h3>
<p>Курсовий проект з дисципліни ”Організація виробництва в закладах ресторанного господарства є завершальним етапом навчання, який ставить своєю метою закріпити та систематизувати знання студентів по профілюючим дисциплінам та підготувати їх до самостійної виробничої діяльності.</p>
<p>Мета курсового проекту - закріплення студентами теоретичних знань, отриманих при вивченні курсу „Організація виробництва в закладах ресторанного господарства ”, набуття практичних навичок розробки проектів нового будівництва або реконструкції окремих структурних підрозділів підприємств ресторанного господарства, спеціалізованих цехів, які функціонують як самостійні структурні одиниці.</p>
<p>Завдання курсового проекту полягають у придбанні студентами практичних навичок та вмінь з наступних питань:</p>
<p>- техніко - економічного обґрунтування нового будівництва або реконструкції закладів ресторанного господарства окремих виробничих підрозділів;</p>
<p>- складання оптимальних варіантів виробничої програми і технологічних схем виробничо - торговельного процесу в закладах ресторанного господарства;</p>
<p>- виконання технологічних розрахунків виробничих, торговельних приміщень;</p>
<p>- розробка раціональних об ’ємно - планувальних рішень, сучасного дизайну закладів ресторанного господарства;</p>
<p>Дані методичні рекомендації розроблені для використання студентами, які навчаються на денній, заочній формі навчання.</p>
<p>Для студентів заочної форми навчання - це не тільки поглиблення теоретичних знань у сукупності з практичним досвідом, але і можливість активної участі в технічному переозброєнні підприємства.</p>
<h3>1.1 Зміст курсового проекту</h3>
<p>Курсовий проект складається з розрахунково - пояснювальної записки обсягом 35 - 40 сторінок рукописного тексту і 1 - 2 аркуші графічного матеріалу (компанування проектованих приміщень з розташуванням технологічного обладнання).</p>
<p>План курсового проекту, який відображає зміст розрахунково -пояснювальної записки, розробляється студентом і узгоджується з керівником.</p>
<p>Розділи повинні бути викладені у логічній послідовності і взаємозв’язку. Загальна структура плану курсового проекту передбачає наступні розділи:</p>
<h3>Вступ</h3>
<p>1. Техніко-економічне обґрунтування нового будівництва (реконструкції) підприємства ресторанного господарства</p>
<p>2. Характеристика проектованого підприємства</p>
<p>3. Технологічні розрахунки</p>
<p>4. Характеристика організації роботи цеху</p>
<p>5. Охорона праці</p>
<p>6. Список використаної літератури</p>
<h3>Додатки</h3>
<p>При виконанні розрахунково - пояснювальної записки до курсового проекту необхідно дотримуватися загальних вимог до змісту окремих розділів.</p>
<p>Вступ. Містить стислу характеристику стану мережі діючих підприємств ресторанного господарства. Висвітлюються основні напрями удосконалення структури мережі, покращення матеріально - технічної бази і підвищення ефективності виробничо - торговельної діяльності закладів ресторанного господарства. Коротко викладаються задачі розвитку ресторанного господарства в ринкових умовах.</p>
<p>Техніко-економічне обґрунтування - є вихідним матеріалом, на підставі якого здійснюється проектування.</p>
<p>Воно повинно містити конкретні дані, які підтверджують доцільність та (або) необхідність проектування закладу ресторанного господарства у даному населеному пункті.</p>
<p>Слід охарактеризувати район будівництва, його кліматичні та географічні умови, вказати чисельність і контингент населення, наявність у даному районі підприємств харчування та харчової промисловості, надати відомості про джерела постачання сировиною, напівфабрикатами, готовою кулінарною та кондитерською продукцією, а також електроенергією, водою, газом.</p>
<p>Техніко-економічне обґрунтування повинно завершуватися висновком про режим роботи проектує мого об'єкту, застосованих формах обслуговування і видах додаткових послуг, надаваних населенню.</p>
<p>Технологічні розрахунки - ця, частина курсового проекту представляє собою послідовне описання технологічних розрахунків та їх результатів. Розрахунки супроводжуються необхідними поясненнями, які обґрунтовують правильність їх виконання та відповідність з проектним завданням.</p>
<p>У розділах характеристика проектованого підприємства та характеристика організації роботи цеху міститься така інформація:</p>
<p>- характеристика типу проектуємого підприємства;</p>
<p>- виробнича потужність (кількість страв, обідів); режим роботи;</p>
<p>- чисельність робітників (кваліфікаційний склад, графік виходу на роботу);</p>
<p>- наявність технологічних ліній, робочих місць, принципи розміщення обладнання;</p>
<p>- планувальні рішення.</p>
<p>У розділі охорона праці викладаються основні вимоги до планувальних рішень приміщень, вимоги виробничої санітарії (забезпечення приміщень опаленням, водопостачанням, вентиляцією і кондиціонуванням повітря, освітленням), вимоги техніки безпеки під час експлуатації торгівельно-технологічного обладнання.</p>
<p>У переліку літератури подають усі використані джерела в такому порядку: законодавчі та нормативно-правові акти України, спеціальна література за прізвищем авторів у алфавітному порядку, нормативно -технічна документація. Під час написання джерела вказують: прізвище, ім'я та по-батькові, назва міста (Москва, Київ позначаються головною літерою з крапкою), видавництво, рік видання.</p>
<p>Додатки. У додатки виносять великі ( понад 2 сторінок) таблиці, схеми.</p>
<p>Графічний матеріал. Обов’язковою частиною курсового проекту є графічний матеріал. Він складається з креслення плану того поверху будівлі підприємства ресторанного господарства, де розташовані проектовані приміщення ( виробничі цехи, складські приміщення). На кресленні технологічне обладнання розташовується тільки у проектованому виробничому підрозділі згідно з завданням на виконання курсового проекту.</p>
<p>Графічний матеріал виконують олівцем на 1 - 2 листах міліметрового паперу формату А1 у масштабі 1 : 20, 1 : 50, 1 : 75, 1 : 100.</p>
<h3><a name="bookmark1"></a>1.2 Вимоги до оформлення курсового проекту</h3>
<p>Пояснювальну записку проекту виконують на папері формату А4. На кожному папері викреслюють рамку. Нумерація сторінок по розділам наскрізна, враховуючи таблиці, графіки, схеми. Титульний лист є першою сторінкою, яку не нумерують. Нумерація виконується арабськими цифрами.</p>
<p>1. Текст виконують чорнилами чорного кольору.</p>
<p>2. Таблиці, схеми нумерують арабськими цифрами без знаку №. Кожна таблиця, схема повинна мати назву.</p>
<p>3. Скорочення слів не допускається, за винятком скорочень, прийнятими стандартами.</p>
<p>4. Формули вписуються чітко та розбірливо чорним чорнилом.</p>
<p>5. Порядок брошурування курсового проекту наступний: чистий білий</p>
<p>аркуш, титульний лист, завдання на курсовий проект, зміст, вступ, техніко - економічне обґрунтування, характеристика проектованого</p>
<p>підприємств, технологічні розрахунки, характеристика організації роботи цеху, охорона праці, література.</p>
<h3><a name="bookmark2"></a>1.3 Технологічні розрахунки здійснюються за наступним планом</h3>
<p>Проектування заготовочних цехів</p>
<p>У заготовочних цехах підприємств харчування здійснюється первинна обробка м'яса, птиці, риби, овочів.</p>
<p>При проектуванні заготовочних цехів додержуються певної послідовності. Вступ.</p>
<p>1. Техніко-економічне обґрунтування.</p>
<p>2. Технологічні розрахунки</p>
<p>3.1 Визначення виробничої програми підприємства.</p>
<p>3.2 Складання виробничої програми цеху і розрахунок сировини.</p>
<p>3.3 Розрахунок кількості напівфабрикатів і відходів при обробці кожного продукту.</p>
<p>3.4 Розрахунок і добір механічного обладнання</p>
<p>3.5 Розрахунок і добір холодильного обладнання.</p>
<p>3.6 Визначення чисельності працівників виробництва.</p>
<p>3.7 Розрахунок і добір допоміжного обладнання, інструменту, інвентарю.</p>
<p>3.8 Розрахунок площі цеху.</p>
<p>4. Характеристика підприємства та організація роботи цеху.</p>
<p>5. Охорона праці, техніка безпеки.</p>
<p>6. Список використаної літератури Графічна частина.</p>
<p>Рекомендована література: 1,4,5,6,8,9,10,17,18</p>

<p><b>З повною версією «Методичні рекомендації до виконання курсового проекту для студентів спеціальності 181. Харчові технології денної та заочної форми навчання» можна</b> <a href="https://drive.google.com/file/d/1mZ5TJSliwzqxGC7y0kUfCARCfFNWILZR/view?usp=sharing" target="_blank">ознайомитися або завантажити тут</a>
	<p>
