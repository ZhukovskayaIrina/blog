---
layout: post
title: Методичні рекомендації до самостійного вивчення дисципліни та виконання контрольних робіт.
description: Методичні рекомендації до самостійного вивчення дисципліни та виконання контрольних робіт для студентів спеціальності 181. Харчові технології заочної форми навчання.
categories: metodychni-posibnyky
catname: Методичні посібники
image: "images/metodychni-posibnyky/2016/2016-08-31-metodychnі-vkazіvky-po-vyvchenniu-dystsyplіny-ta-vykonannia-kontrolnykh-robіt-dlia-studentіv-zaochnoi-formy-navchannia/1.jpg"
thumb: "images/metodychni-posibnyky/2016/2016-08-31-metodychnі-vkazіvky-po-vyvchenniu-dystsyplіny-ta-vykonannia-kontrolnykh-robіt-dlia-studentіv-zaochnoi-formy-navchannia/1t.jpg"
permalink: "blog/:categories/:year-:month-:day-:slug.html"
---

<blockquote>Методичні рекомендації до самостійного вивчення дисципліни та виконання контрольних робіт з дисципліни «Організація виробництва в закладах ресторанного господарства» для студентів зі спеціальності 181. Харчові технології заочної форми навчання.</blockquote>
<br>

<p><b>Методичні рекомендації до самостійного вивчення дисципліни та виконання контрольних робіт</b> з дисципліни «Організація виробництва в закладах ресторанного господарства» для студентів зі спеціальності 181. Харчові технології заочної форми навчання</p>

<p><em>В методичних вказівках наведені загальні методичні вказівки, методичні рекомендації до вивчення тем курсу, вказівки до виконання контрольної роботи, завдання до контрольної роботи, література.</em></p>

<h3>ПОЯСНЮВАЛЬНА ЗАПИСКА</h3>

<p>Курс «Організація виробництва в закладах ресторанного господарства» розглядає підприємство, як сукупність цехів та виробничих ділянок, різного роду служб; вивчає діяльність окремих його підрозділів та їх взаємовідношення з точки зору найбільш ефективного використання ресурсів кожного з них і підприємства в цілому: досліджує питання спеціалізації виробництва, розподілу та кооперації праці у середині підприємства, методи установлення прогресивних технічних норм.</p>

<p><b>Метою дисципліни</b> є підвищення рівня управління організаціями та підприємствами, здійснення найбільш раціональної організації виробництва, покращення якості професійної підготовки і підвищення рівня знань спеціалістів вищої кваліфікації.</p>

<p><b>Завданням</b> є формування теоретичних знань практичних вмінь та навичок по організації технологічного процесу і праці на виробництві, а також по організації виробництва, реалізації, споживання продукції підприємств харчування.</p>

<p>У результаті вивчення дисципліни <b>студент повинен знати:</b></p>

<p>- сучасне становище, основні напрямки розвитку галузі на даному етапі ринкових відносин, комерційну діяльність підприємств харчування;</p>

<p>- особливості організації і типи підприємств харчування, розвиток мережі підприємств швидкого обслуговування;</p>

<p>- організацію продовольчого та матеріально - технічного постачання;</p>

<p>- технологічні процеси виробництва продукції в підприємствах харчування;</p>

<p>- принципи складання різноманітних видів меню;</p>

<p>- основні вимоги до об’ємно - планувальних рішень підприємств харчування, принципи технологічних розрахунків.</p>

<p><b>Студент повинен вміти:</b></p>

<p>- на підставі нормативних та законодавчих актів розробляти та розраховувати показники для техніко - економічного обґрунтування на проектування малих підприємств харчування;</p>

<p>- враховуючи технічні характеристики наявного обладнання та засобів виробництва, визначити найбільш ефективні види сировинних матеріалів;</p>

<p>- на основі виробничої програми підприємства, кількості споживачів, розрахувати потребу в працівниках всіх категорій;</p>

<p>- враховуючи результати вивчення попиту споживачів, скласти оперативні та річні плани виробничо - фінансової діяльності підприємства ( підрозділу );</p>

<p>- враховуючи фізіологічні норми харчування, забезпечувати виготовлення напівфабрикатів страв, кулінарних виробів для різних видів харчування, використовуючи раціональні способи ведення технологічного процесу;</p>

<p>- виходячи з виробничої програми підприємства, розробляти та впроваджувати у виробництво фірмові страви, оформляти договори на постачання сировини та засобів матеріально - технічного призначення;</p>

<p>- відповідно до нормативних документів та законодавчих актів контролювати виконання вимог виробничої санітарії та техніки безпеки;</p>

<p>- враховувати результати вивчення попиту споживачів, складати оперативні та річні плани виробничо - фінансової діяльності підприємства;</p>

<p>- розробляти заходи по реконструкції та технічному переоснащенню виробництва; враховуючи маркетингові підходи, організовувати випуск продукції та надавати послуги споживачам;</p>

<p>- спираючись на передовий досвід роботи в галузі та економічні показники діяльності підприємства, розробляти та обґрунтовувати заходи по запровадженню нових технологій виробництва, рецептур нових, фірмових страв.</p>

<p>До закріплення знань студентів по дисципліні і підготовки їх до самостійної виробничої діяльності на підприємствах харчування різноманітних типів, програмою дисципліни передбачено виконання курсового проекту.</p>

<p>При розробці курсового проекту студент повинен вірно проводити технологічні розрахунки, складати меню, підібрати технологічне обладнання, посуд, робітничу силу.</p>

<p>Курсовий проект складається з двох частин: розрахунково - пояснювальної записки та графічної частини. В розрахунково - пояснювальній частині дається коротка характеристика виробництва спеціалізованого цеху; технологічні розрахунки виробничої програми, обладнання, чисельності робітників. Об’єми розрахунково - пояснювальної записки 25 - 30 сторінок. До пояснювальної записки прикладаються графіки реалізації продукції; виходу на роботу.</p>

<p>В графічній частині проекту передбачається виконання планувальних рішень приміщень в масштабі 1 : 50 з розміщенням обладнання для цеху, або виробництва з докладною специфікацією.</p>

<h3>1. ЗАГАЛЬНІ МЕТОДИЧНІ ВКАЗІВКИ</h3>

<p>Методичні рекомендації до самостійного вивчення курсу „Організація виробництва в закладах ресторанного господарства ” призначені для підвищення ефективності самостійної роботи студентів заочної форми навчання спеціальності „Харчові технології ” над дисципліною, в тому числі під час підготовки до виконання контрольної роботи, тестування за допомогою комп’ютера, до іспиту.</p>

<p>Самостійній роботі студентів передують лекції, на яких даються базові та проблемні положення курсу. Після цього студенти повинні ознайомитися з цими методичними рекомендаціями.</p>

<p>Кожна з тем, що представлена для вивчення, має уніфіковану структуру викладання матеріалу. Спочатку наводиться назва теми, головні питання відповідно програми курсу. Наприкінці теми наведений перелік рекомендованої літератури та подані питання для самоконтролю та самоперевірки якості засвоєння вивченого матеріалу.</p>

<p>Згідно з навчальним планом студенти заочного відділення спеціальності «Харчові технології ” виконують контрольну роботу. Під час підготовки до написання контрольної роботи особливу увагу треба звернути на індивідуальні завдання, вирішення яких потребує розуміння теоретичного курсу і творчого підходу до поставленої задачі. В останньому розділу методичних вказівок наведені варіанти контрольної роботи.</p>

<p>Якщо студент під час самостійного вивчення курсу не зміг виконати те чи інше завдання цих методичних рекомендацій або в нього виникли додаткові питання чи труднощі за матеріалом теми, він повинен звернутися до викладача за консультацією у день, передбачений графіком консультацій.</p>


<p><b>— З повним текстом "Методичні рекомендації до самостійного вивчення дисципліни та виконання контрольних робіт для студентів спеціальності 181. Харчові технології заочної форми навчання м. Кам’янське 2016" ознайомитися <a href="https://drive.google.com/file/d/1t7SZfQqA5mLOV3H9I8hNkbQ2KicchKJM/view?usp=sharing" target="_blank"> тут. </a></b></p>
